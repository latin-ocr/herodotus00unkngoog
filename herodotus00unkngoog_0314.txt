280 ‘HPOAOTo‘r omnm. Μ
ἤπερ ὁμολογέειν τῷ ταῦτα ἐργασαμένῳ· αὖτις δὲ, τό
Ἑλληνικόν ε’ὂν ὅμαιμόν τε καὶ ὁμόγλωσσον, καὶ
θεῶν ἱδρύματά τε κοινοῖ καὶ θυσίαι, ἤθεά τε ὁμότρο-
πα· τῶν προδότας γενέσθαι Ἀθηναίους οὐκ ἂν εὗ
ἔχοι. ἐπίστασθέ τε οὕτω, εἰ μή καὶ πρότερον ε’τυγ-
χάνετε ἐπιστάμενοι· ἔστ’ ἂν καὶ εἷς περιῇ Ἀθηναίων,
μηδαμα ὁμολογήσοντας ἡμέας Ξέρξῃ· υμέων μέντοι
αγάμεθα τὴν προνοίην τὴν ἐς ήμέας ἔχουσαν, ὅτι
προείδετε ημέων οἰκοφθορημένων οὕτω, ὥστε ε’πιθρέ·
ψαι ἐθέλειν ἡμέων τούς οἰκέτας· καὶ ὑμῖν μὲν ἦ
χάρις ἐκπεπλήρωται· ἡμέες μέντοι λιπαρήσομεν
οὕτω ὅκως ἂν ἔχωμεν, οὐδὲν λυπέοντες ὑμέας· νῦν
δὲ, οἷς οὕτω ε’χόντων, στρατιήν ὥς τάχιστα ε’κπέμ-
πετε· ὥς γὰρ ἡμέες εἰκάζομεν, οὐκ ἑκοὶς χρόνου
παρέσται ὁ βαρβαρος ἐσβαλών ἐς τήν ἡμετέρην,
ἀλλ’ ἐπειδαν τάχιστα πύθηται τήν ἀγγελίην ὅτι
ουδὲν ποιήσομεν τῶν ἐκεῖνος ἡμέων προσεδέετο.
πρὶν ὧν παρεῖναι ἐκεῖνον ἐς τὴν Ἀττικὴν, ἡμέας
καιρός ε’στι προσβωθῆσαι ἐς τὴν Βοιωτίην.” οἱ μὲν,
ταῦτα ὑποκριναμένων Ἀθηναίων ἀπαλλάσσοντο ἐς
Σπάρτην. s 0

«st.

 

 

