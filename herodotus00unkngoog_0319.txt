8-11] KAAAIOIIH. 285
τοῖσι ἀπιγμένοισι dvx-<3 τῶν πολίων, νυκτός ἔτι ἐκ-
πέμπουσι πεντακισχιλίους Σπαρτιητέων, [καὶ ἔπτὰ
περὶ ἕκαστον τάξαντες τῶν εἶλῶτων,] Παυσανίῃ τῷ
Κλεομβρότου ἐπιτρέψαντες ἐξάγειν. ἐγένετο μέν
νυν ἦ ἡγεμονίη Πλειστάρχου τοῦ Λεωνίδεω· ἀλλ’ ὅ
μὲν ην ἔτι παῖς, ὁ δὲ τούτου ἐπίτροπός τε καὶ
α’νεψιός· Κλεόμβροτος γᾶρ, ὁ Παυσανίεω μὲν πατὴρ
Ἀναξανδρίδεω δὲ παῖς, οὐκέτι περιῆν· ἀλλὰ α’παγα-
γὼν ἐκ τοῦ Ἰσθμοῦ τὴν στρατιήν τήν τὰ τεῖχος
δείμασαν, μετὰ ταῦτα οὗ πολλὸν χρόνον τινα βιοῦς
ἀπέθανε. (ἀπῆγε δὲ τὴν στρατιὴν ὅ Κλεόμβροτος
ἐκ τοῦ Ἰσθμοῦ διδ. τόδε· θυομένῳ οἶ ἐπὶ τῷ Πέρσῃ,
ὅ ἥλιος ἀμαυρώθη ἐν τῷ οὐρανῷ.) προσαιρέεται δὲ
ἑωυτῷ Παυσανίης Εὐρυάνακτα τᾶν Δωριέος, ἄνδρα
οἰκίης ἐόντα τῆς αὐτῆς. Οἱ μὲν δή σῦν Παυσανίῃ 11
ἐξεληλύθεσαν ἔξω Σπάρτης· οἶ δὲ ἄγγελοι, ὦς
ἡμέρη ἐγεγόνεε, οὐδὲν εἰδότες περὶ τῆς ἐξόδου ἐπῆλ-
θον ἐπὶ τοῦς ἐφόρους, ἐν νόῳ δὴ ἔχοντες ἀπαλλάσσε-
σθαι καὶ αὖτοὶ ἐπὶ τὴν ἑωυτοῦ ἕκαστος· ἐπελθόντες
δὲ ἔλεγον τάδε· ὖμεῖς μὲν, ὦ Λακεδαιμόνιοι, αὐτοῦ
τῇδε μένοντες ’Υακίνθιά τε ἅγετε καὶ παίζετε κατα-
προδόντες τούς συμμάχους· Ἀθηναῖοι δὲῂῶς ἀδικεό-
μενοι ὖπό ὖμέων, χήτι συμμάχων καταλύσονται τῷ
Πέρσῃ οὕτω ὅκως ἂν δύνωνται· καταλυσάμενοι δὲ,
δῆλα γάρ δή ὅτι σύμμαχοι βασιλέος γινόμεθα, συ-
στρατευσόμεθα ἐπὶ τήν ἂν ἐκεῖνοι ἐξηγέωνται· ὑμεῖς
δὲ τὰ ἐνθεῦτεν μαθήσεσθε ὁκοῖον ἄν τι ’ὑμῖν ἐξ αὐτοῦ’
ἐκβαίνῃ.” ταῦτα λεγόντων τῶν ἀγγέλων, οἱ ἔφοροι
εἶπαν ἐπ’ ὅρκου, καὶ δὴ δοκέειν εἶναι ἐν Ὀρεστείῳ
στείχοντας ἐπὶ τοῦς ξείνους· (ξείνους γὰρ ἐκάλεον
τούς βαρβάρους·) οἱ δὲ ὦς ofin εἰδότες ἐπειρώτεον vd
λεγόμενον, ἐπειρόμενοι δὲ ἐξέμαθον πᾶν r& ἐόν·
ὥστε ἐν θώματι γενόμενοι, ἐπορεύοπο τήν ταχίστην
διώκοντες· σῦν δέ σφι, τῶν περιοίκων Λακεδαι-
μονίων λογάδες πεντακισχίλιοι ὁπλῖται τῶυτό τοῦτο
ἐποίεον.

